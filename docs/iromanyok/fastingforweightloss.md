# „Hogyan fogyjunk le egészséges keretek között, tartósan " - terv Benitől

## Bevezetés

Én így fogytam 30 kilót. Persze igazából ennyire nem is kéne túltolni,
ha már csak annyit változtatnál, hogy napi 3 étkezés, mondjuk akkor 6tól
18-ig, hogy legalább azért 12 óra meglegyen kalória bevitel nélkül és
étkezések között semmi fölösleges kalória(a szervezetnek is kell egy kis
pihi hogy ne mindig csak az emésztéssel foglalatoskodjon), és minden nap
legalább fél óra plusz mozgás és semmi cukros, egyéb kalória tartalmú
innivaló, már akkor megindulnának a kilók lefelé. De ha még szebb és
jobb eredményt szeretnél, akkor olvass tovább.

## Ide most idézek saját magamtól.

„*pl én általában a 16/8 as böjtöt csinálom, 16 órát nem eszek a napban,
viszont a maradék 8 órában viszem be pl a szükséges kalória bevitelt,
ami nekem pl tegyük fel azt, hogy 2000 kalória (amúgy nem ennyi, de
stilizáljunk). Szóval étkezésenként simán bevihetek 1000et1000et, ha két
étkezés, vagy 750-750-500, ha 3, nem ez a lényeg. Ez nem diéta igazából,
csak egy étkezési rend, de \"mellékhatásként\" fogysz, meg lebontja a
zsírt. Miért? Mert a szervezet ugye az üzemanyagot magának elsősorban
szénhidrátból, azaz cukorból, azaz glükózból állítja elő. Mindig, amikor
eszel, megnyomja az inzulin szinted és az segíti lebontani a
szénhidrátot, amit beviszel stb.... Egy átlagembernél étkezés után 6-
nagyon max 12 óra alatt feldolgozza az összes glükózt, amit bevittél.
Viszont ha az elfogy,akkor mivel nem talál mást, egyből a sok-sok sok
felhalmozott zsírhoz nyúl, mert azt is le tudja magának bontani szépen a
kis finom üzemanyagra, ami neki a működéshez kell. Tegyük fel, ha én pl
16 órán át nem eszek, csak ugye ebédelek, normálisan vacsorázok
normálisan . Vacsi után eltelik reggelig a 6-12 óra, (ez ugye ember meg
bevitt szénhidrát függő) elfogy az összes glükóz,és a maradék 4 órában
ebédig a szervezetem a felhalmozott zsírból táplálkozik. Csak hát ugye
anno elég nehéz volt erre átszokni, meg ugye a 16 órában semmi, de
tényleg semmi olyat nem vihetek be, ami megnyomja az inzulin szintet,
szóval csak víz, meg zöld/feketekávé, az is max sztívia édesítővel, max
nagyon kis citrommal, vagy teljesen üresen. Nehéz átszokni (általában ez
ilyen 2-6 hét, minél inzulin rezisztensebb a szervezeted, annál több),
de érdemes lehet, és nem csak a fogyás miatt. Meg amúgy vannak hosszabb
böjtök is, szoktam ugye 20 órásat is csinálni, van, hogy 36 órásat, de
csináltam már 44 órásat is. És még a kérdést megelőzve, nem, nem vagyok
éhes, mert amikor már a szervezet átkapcsol, hogy zsírról üzemel, utána
már nem nagyon van olyan, előtte még talán kicsit. És mivel csak egy
étkezési rend, így akár életed végéig is lehet csinálni, meg amúgy
ajánlott is, nem csak pl elérni a kívánt súlyt. Tényleg nagyon sok
pozitív hatása van a szervezetre, például esélytelen hogy cukorbeteg
legyél, mert nagyon jól helyrehozza a vércukor szintet. Például aki
pre-diabetic, szóval már a cukorbetegség előszobájában áll, simán
visszafordítható. Edzésben /izomépítésben is segít, bár amikor tényleg
kimondottan már az a cél és nem a fogyás, akkor azért vannak jobb
módszerek, de ez a guide most nem arról szól. Az elmét is \"tisztítja\",
sokkal jobban fog az agyad, mentálisan is sokkal jobban leszel tőle.
Hosszabb böjtöknél pl még a rossz fölösleges sejteket is segít lebontani
a szervezetedben, hogy helyette új jól működő sejtek legyenek,szóval még
fiatalít is, meg szépíti a bőröd is. Nekem is ilyen mértékű fogyásnál,
ha nem időszakos böjttel csinálom, hanem máshogy, sokkal jobban lógna a
bőröm, nem regenerált volna ilyen szépen vissza. Alapból ez is
pozitívum, hogy sose vagyok éhes, nincs ez a 3 óránként unalomból kaja
utáni sóvárgás, és tényleg sokkal könnyebb így kontrollálni. Ha hízni
akarok, csökkentem a böjtöt berakok egy plusz étkezést, ha fogyni akarok
vagy növelem a böjtöt, vagy kihagyok egy étkezést, teljesen flexibilis,
nagyon könnyű variálni, na meg ugye az immunrendszert is erősíti, ami
így a covidos időkben főleg fontos, meg még van sok egyéb hasznos dolog
is böjtből adódóan,de hát én sem tudok leírni mindent*"

## Az étkezés:

**16:8 as böjt**, pl reggel 10től 6 ig, 3 étkezés, nincs étkezések közt
nasi, nincsenek cukros szutykok (néha egy kis étcsoki azért belefér, én
pl azt mindennap szoktam.). A szervezet szereti a rendszerességet, ezért
is haszos, hogy tudja, hogy mikor kap enni, és ne mindig várja. Ha
mindig csak megnyomod az inzulinszintet, azokkal a kis minimális
kalóriákkal étkezések között, az sem tesz jót neki.

**A 16 órás böjtbe, ami belefér:** a reggeli kávé sztíviával, tej nélkül
(ez nem csak a koffein miatt, de zsírégető szempontból is ajánlott).
Zöldtea/fekete tea szintén sztívia, kis citromlével. (De ez késő délután
már annyira nem ajánlott, mert nem fogsz tudni este aludni) ez a
zöld/feketeteás dolog inkább a hosszabb böjtöknél tud jól jönni. De
amúgy bármilyen más gyógytea is jó, preferencia kérdése.

2-3 deci vízbe 1-2 evőkanál almaecet, ha böjt állapotban edzel/gyors
sétálsz akkor akár az előtt, vagy amúgy főétkezés előtt. Ez is mehet
esetleg hosszabb böjtöknél is. De persze ez sem muszáj, csak jódolog sok
pozitívummal.

Magnézium, só pótlás is fontos, mert a böjt miatt hamarabb ürülnek az
ásványi anyagok. C-D vitamin, cink meg a vírus miatt jól jön. Egy
multivitamin komplex se jön rosszul, és még esetleg egy kis omega3 sem.

Napi 2-3 liter folyadék, azaz legfőképp VÍZ!!, nem édesítős és cukros
szutykok, és 7-8 óra alvás lenne az ideális.

Heti 1x-2x lehet tartani hosszabb böjtöt, például az, hogy akkor, 10-kor
reggeli, 2-ig letudod az ebédet, és akkor másnap 10-ig böjt, az 20 óra,
vagy csak 1 étkezés néha-néha. Havi 1x lehet 44 óra is, de az majd csak
olyan 2-3 hónap után, ha már hozzászokott a szervezeted a böjthöz,
javult az inzulin rezisztencia es jól tudja hasznosítani a saját
zsírját. De igazából ezektől el is lehet tekinteni, ezek csak az én
hülyeségeim, de én szoktam őket csinálni és hasznosak. Na meg, ha a
mindennap 16/8as böjtöt nem is akarod tartani, akkor lehetne, hogy pl
3-4 nap rendesen étkezés (napi háromszor, és persze fölösleges nasik
nélkül), 2-3nap meg csak 2 étkezés.

## Edzés/testmozgással kapcsolatos elvárasok:

Napi 30 perc gyors séta, kb 6km/hn(odáig szépen felemelve, mondjuk
5km/hs kezdésről), igy pluszba a napi teendők mellé, vagy reggel
éhgyomorra vagy a 3 étkezés utánra elosztva 10-10-10 perc vagy a 6 órás
vacsi után.

Lehet intenzívebb kardió is pl kicsit nagyobb emelkedőn, vagy azt is
szép fokozatosan emelgetve szép lassan eljutni a 6 km/h 6os emelkedő
szintig.

**De már ha a 7x30 gyors séta meglenne, vagy akárcsak a napi 8000 lépés,
az is nagyon sokat számítana**, és aktívabb lennél, jobban éreznéd magad
es utána csak jöhet a többi. Meg igazából az is a baj, hogy a szervezet
is olyan, hogy minél több a testzsír, annál könnyebben pakol magára még
többet, de minél kevesebb, utána annál nehezebben. Szóval csak egyszer
kell rendbe hozni, de akkor nagyon, mert most a jelenlegi állapotában,
ha már ezt olvasgatod, biztos elég rosszul van tanítva szegény.

16:8as böjtöt, normális étkezések mellett, meg legalább a napi 30 perc
plusz sétát én még akkor is tartanám, ha már teljesen jól érzed magad a
bőrödben, és egészséges vagy. A fogyás mellé én biztos beépítenék valami
edzést is, de azt már sok lenne még ide leírkálni, aztán majd biztos
írok valami guide-ot ahhoz is, kiindulási alapnak ez elég lesz.
[Streetworkout mindenkinek](https://drive.google.com/file/d/1dbrEJt80TOWHBYrDsRdUJv5H5fG9wyT2/view?usp=sharing/ "Click to open"){target=_blank}